## Weerstanden in parallel {#weerstanden-in-parallel}

Als twee of meer weerstanden verbonden zijn met dezelfde twee punten zegt men dat deze in parallel staan. Een parallelschakeling levert meer dan één pad op voor de stroom.

Wat is belangrijk?

*   Je kan een parallelschakeling herkennen.

*   **Je kan een fysische parallelschakeling omvormen tot een schema** .

Ieder pad in een parallelschakeling wordt een tak of een “branch” genoemd. In figuur 5-1 zijn twee weerstanden in parallel weergegeven. De totale stroom $$ {I}_{T}$$ splitst zich vanaf knooppunt $$ B $$ in twee deelstromen $$ {I}_{1} $$ en $$ {I}_{2}$$ . De stroom $$ {I}_{1}$$ vloeit door $$ {R}_{1}$$ en de stroom $$ {I}_{2} $$ door $$ {R}_{2}$$ .

![](/assets/afbeelding_11364.png)

Figuur 5-1 : twee weerstanden in parallel

Op knooppunt $$ A$$ komen de stromen $$ {I}_{1} $$ en $$ {I}_{2}$$ samen toe en vormen ze terug de stroom $$ {I}_{T}$$ .

In figuur 5-2 is een parallelschakeling met vier weerstanden weergegeven. De totale stroom $$ {I}_{T}$$ vloeit vanaf de negatieve klem naar het knooppunt $$ B$$ . In dit knooppunt $$ B$$ splitst deze stroom zich in een stroom $$ {I}_{1+2}$$ die naar links vloeit en een stroom $$ {I}_{3+4}$$ die naar rechts vloeit. In het knooppunt $$ C$$ splitst de stroom $$ {I}_{1+2}$$ zich in een stroom $$ {I}_{1} $$ en $$ {I}_{2}$$ . De stroom $$ {I}_{1}$$ vloeit door $$ {R}_{1}$$ en de stroom $$ {I}_{2}$$ vloeit door $$ {R}_{2}$$ . In het knooppunt $$ E$$ komen beide stromen weer samen en vormen ze terug de stroom $$ {I}_{1+2}$$ . Vanaf het knooppunt $$ B$$ vloeit eveneens de stroom $$ {I}_{3+4}$$ naar rechts toe. Op analoge wijze splitst deze stroom zich in het knooppunt $$ D$$ in de stromen $$ {I}_{3}$$ en $$ {I}_{4}$$ . Nadat deze stromen door respectievelijk $$ {R}_{3}$$ en $$ {R}_{4}$$ gaan komen zij terug samen in het knooppunt $$ F$$ . Uiteindelijk vormen de stromen $$ {I}_{1+2}$$ en $$ {I}_{3+4}$$ in het knooppunt $$ A$$ terug de totale stroom $$ {I}_{T}$$ die verder vloeit naar de positieve klem van de bron.

![](/assets/afbeelding_11367.png)

Figuur 5-2 : parallelschakeling met vier weerstanden

Figuur 5-3 laat verschillende voorbeelden zien hoe een parallelschakeling er uit kan zien. De stroom heeft tussen de knooppunten $$ A$$ en $$ B$$ steeds twee stroompaden. Alhoewel er in figuur 5-3 maar twee stroompaden zijn weergegeven, kunnen er in een parallelschakeling eender welk aantal in parallel voorkomen.

![](/assets/afbeelding_11373.png)  

Voorbeeld 5-1

Vijf weerstanden staan op een breadboard. Plaats deze in parallel en teken het elektrisch schema.

![](/assets/afbeelding_11596.png)

Figuur 5-4

Figuur 5-3 : voorbeelden van verschillende vormen van parallelschakelingen

Oplossing

.

| ![](/assets/afbeelding_11597.png) | ![](/assets/afbeelding_11598.png) |
| --- | --- |
| 

 | 

 |

Figuur 5-5

Een voorbeeld van een mogelijke bedrading is weergegeven in figuur 5-5 (a). Figuur 5-5 (b) toont het elektrisch schema van de parallelschakeling. Merk op dat het elektrisch schema niet noodzakelijk de fysische weergave van de schakeling moet weergeven. Het schema toont hoe de componenten op elektrische wijze met elkaar verbonden zijn.

### Test jezelf : weerstanden in parallel {#test-jezelf-weerstanden-in-parallel}

1.  1.  1.  1.  Hoe zijn weerstanden verbonden in een parallelschakeling?

            2.  Hoe herken je een parallelschakeling?

            3.  **Vervolledig de schema’s in figuur 5-6 zodat de weerstanden in parallel staat tussen de knooppunten** $$ \mathit{A}$$ **en** $$ \mathit{B}$$ **.**

![](/assets/afbeelding_11385.png)

Figuur 5-6